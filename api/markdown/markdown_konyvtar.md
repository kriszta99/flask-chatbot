```markdown
          # Marosvásárhelyi Kar - Sapientia Erdélyi Magyar Tudományegyetem

Könyvtár

[A könyvtárról](https://ms.sapientia.ro/hu/a-karrol/konyvtar/a-konyvtarrol)
[Szolgáltatások](https://ms.sapientia.ro/hu/a-karrol/konyvtar/szolgaltatasok)
[Beiratkozás](https://ms.sapientia.ro/hu/a-karrol/konyvtar/beiratkozas)
[Ajánló](https://ms.sapientia.ro/hu/a-karrol/konyvtar/ajanlo)
[Katalógus](https://ms.sapientia.ro/hu/a-karrol/konyvtar/katalogus)
[Hírek, közlemények](https://ms.sapientia.ro/hu/a-karrol/konyvtar/hirek-kozlemenyek)
[Elérhetőségek](https://ms.sapientia.ro/hu/a-karrol/konyvtar/elerhetosegek-konyvtar)
``````markdown
# A könyvtárról

A Sapientia Erdélyi Magyar Tudományegyetem Marosvásárhelyi Karának könyvtára korlátozottan nyilvános egyetemi könyvtár. Szolgáltatásait elsősorban a Kar oktatói, hallgatói és munkatársai vehetik igénybe, de kívülálló személyek is használhatják állományát a könyvtár olvasótermében.   A több mint 43.000 könyvtári egységet tartalmazó állományt a szakképzésekhez szükséges magyar és idegen nyelvű egyetemi tankönyvek, szakkönyvek, referenciakönyvek folyóiratok, elektronikus dokumentumok alkotják. Az internet-hozzáférést biztosító számítógépek katalógus- és adatbázis-használatra, illetve személyes munkavégzésre szolgálnak.
   ![](https://ms.sapientia.ro/content/content_photos/Tartalom/ktar.jpg )

### A könyvtár alapvető szolgáltatásai

* könyvek kölcsönzése;
* helyben olvasás a 72 férőhelyes szabadpolcos olvasóteremben, illetve a kollégium tanulószobáiban (120 férőhely);
* az internetes katalógus ([http://opac3.ms.sapientia.ro/hu_HU/](http://opac3.ms.sapientia.ro/hu_HU/ )) használata, mely naprakész információkkal szolgál a könyvtári állomány dokumentumairól
* adatbázis-szolgáltatás (teljes szövegű elektronikus folyóiratok és könyvek elérése az adatbázisokban - lásd: [AJÁNLÓ](https://ms.sapientia.ro/hu/konyvtar/ajanlo ));
* internet-hozzáférés és számítógép-használat önálló tanulási céllal
* könyvtári tájékoztatás, eligazítás az adatbázisok használatában;
* könyvtárközi kölcsönzés (a Sapientia EMTE könyvtárai között).

---

### Főbb szakterületek

* társadalomtudományok: társadalmi kommunikáció, tömegkommunikáció, média, szociológia, pedagógia;
* természettudományok: matematika, fizika, kémia, biológia;
* mérnöki tudományok: számítástechnika, távközlés, gépészet, elektrotechnika;
* kertészet, növénytermesztés;
* tájépítészet;
* nyelvek, nyelvészet, fordítástudomány;
* közegészségügy.

---

### A könyvtárhasználati szabályzat [innen](https://ms.sapientia.ro/content/2011-2021/Konyvtarhasznalati_szabalyzat.pdf ) tölthető le.

---

### Nyitvatartás

**Oktatási időszakban:**

hétfő – péntek: 8:00 – 19:30

szombat – vasárnap: zárva.

**Vakációban (a nyári szünet alatt is):**

hétfő – péntek: 8:00 – 15:00

szombat – vasárnap: zárva.

Vizsgaidőszakban szombat délelőttönként is nyitva tartunk, a pontos dátumokat előzőleg hirdetjük a [Hírek, közlemények](https://ms.sapientia.ro/hu/a-karrol/konyvtar/hirek-kozlemenyek ) almenüben.  Ugyanitt értesítjük olvasóinkat az esetleges programváltozásokról is.

---

**Munkatársak**

* Kuszálik Eszter – könyvtárfelelős
* Jablonovszki Judit - könyvtáros
* Tamási Csilla – könyvtáros

---

**Elérhetőség**

Cím: Koronka, Calea Sighișoarei nr. 2., 2. emelet

Postacím: Târgu Mureş (Marosvásárhely) - 540485

OP: 9 CP: 4

Telefon: -+40 365-403036

E-mail: [biblms.sapientia.ro]
``````markdown
# Szolgáltatások

### A könyvtár alapvető szolgáltatásai:

* könyvek kölcsönzése;
* helyben olvasás a 72 férőhelyes szabadpolcos olvasóteremben, illetve a kollégium tanulószobáiban (120 férőhely);
* az internetes katalógus ((http://opac3.ms.sapientia.ro/hu_HU/ )) használata, mely naprakész információkkal szolgál a könyvtári állomány dokumentumairól
* adatbázis-szolgáltatás (teljes szövegű elektronikus folyóiratok és könyvek elérése az    adatbázisokban);
* internet-hozzáférés és számítógép-használat önálló tanulási céllal
* könyvtári tájékoztatás, eligazítás az adatbázisok használatában;
* könyvtárközi kölcsönzés (a Sapientia EMTE könyvtárai között).

### Helyben olvasás

Az olvasóteremben, tematikus rend szerint, szabadpolcon elhelyezett könyvek egy része nem kölcsönözhető, ezeket a dokumentumokat helyben olvasásra ajánljuk: jelük a könyvgerincen elhelyezett piros színcsík. További nem kölcsönözhető dokumentumaink:

* tájékoztató segédkönyvek (szótárak, lexikonok),
* folyóiratok,
* szakdolgozatok (raktárból felkérhető).

 Az olvasóterem ugyanakkor kellemes környezetet biztosít önálló tanuláshoz is.

### Kölcsönzés

A kölcsönzés helyszíne szintén az olvasóterem. Kölcsönözni csak személyesen, érvényes könyvtári igazolvánnyal lehet. A keresett mű adatairól, elérhetőségéről az elektronikus katalógusban találunk információt ([http://opac3.ms.sapientia.ro/hu_HU/](http://opac3.ms.sapientia.ro/hu_HU/ )).

A leggyakrabban igényelt könyvek az olvasóteremben kaptak helyet, az olvasó a szabadpolcról önállóan leveheti és a szolgálatos könyvtárostól kikölcsönözheti azokat.

Az olvasóteremben elhelyezett és kölcsönzésre szánt könyvek a következő megkülönböztető színcsíkokat kapták:

* sárga jelzés: 2 hétre kölcsönözhető
* kék jelzés: egy hónapra kölcsönözhető
* zöld jelzés: egy félévre kölcsönözhető

A kölcsönözhető könyvállomány másik részét a raktárban őrizzük és olvasói kérésre (kérőlap kitöltése) onnan felküldjük (ez naponta 8 és 15 óra között igényelhető). A raktári könyvek két hétre / egy hónapra kölcsönözhetőek.

A hallgatók (kivéve a végzősöket) egy alkalommal 3 művet kölcsönözhetnek. A kölcsönzés határidejét kötelező betartani, ellenkező esetben a könyvtár bizonyos időszakra felfüggesztheti az olvasó kölcsönzési jogát. A határidő lejárta előtt viszont hosszabbításra van lehetőség, online, személyesen vagy telefonon / e-mail-ben. Az online katalógusban a Saját könyvtárba való belépéssel ellenőrizhetők az aktuális kölcsönzések és lejárati határidők, illetve lehetőség van előjegyzésre, félretételre, egyszeri hosszabbításra!

Tájékoztatás

A könyvtár nyitvatartási idejében tájékoztatást lehet kérni a könyvtár és más könyvtárak állományáról, az állomány használatáról. Az érdeklődők kérdéseire e-mailben is válaszolunk: [biblms.sapientia.ro]

### Elektronikus szolgáltatások

A könyvtár olvasótermébe telepített, internet-hozzáférést biztosító számítógépek elsősorban a katalógusban való keresést és az adatbázisok használatát szolgálják, de önálló munkavégzésre is alkalmasak. Az adatbázisokból letölthető dokumentumok saját célra lementhetők, e-mail-ben elküldhetők.  
A könyvtárban wifin keresztül saját eszközökkel is csatlakozhatnak az internetre.
``````markdown
          Beiratkozás

Beiratkozás

Könyvtári tagságra az egyetemi polgárok (hallgatók, oktatók, alkalmazottak) jogosultak, ők online ([http://opac3.ms.sapientia.ro/hu_HU/](http://opac3.ms.sapientia.ro/hu_HU/ ) - Online regisztráció) vagy személyesen, a könyvtárban iratkozhatnak be.

Online regisztráció esetében kérünk szépen minden mezőt kitölteni, annak ellenére, hogy a felület ezt nem teszi kötelezővé! Első lépésként a visszaigazoló e-mailt kell jóváhagyni. A hallgatókat egy következő fordulóban (vonalkód közlése után) kérjük egy igazolvány típusú fénykép feltöltésére, ezzel véglegesítődik a beiratkozás, a nyomtatott igazolványt pedig átvehetik majd az olvasóteremben. (Kölcsönözni csak az igazolvány birtokában lehet.)

A könyvtárban történő, személyes beiratkozás esetében szükséges dokumentumok:

* személyazonossági igazolvány
* egy fénykép
* beiratkozási adatlap kitöltése.

Oktatóknak, alkalmazottaknak nem szükséges fényképet hozniuk. Külső személyek beiratkozás nélkül használhatják a könyvtárat, ők egyszerű látogatói nyilvántartásba kerülnek.   ![](https://ms.sapientia.ro/content/content_photos/Karok/MS/K%C3%B6nyvt%C3%A1r/konyvtar%204.jpg )

``````markdown
# Katalógus

Katalógus

A keresett művel (könyv, folyóirat, elektronikus dokumentum, szakdolgozat) kapcsolatban a könyvtár számítógépes katalógusában találunk információkat. Elektronikus katalógusunk építése folyamatos, elérhető interneten keresztül a következő címen: [http://opac3.ms.sapientia.ro/hu_HU/](http://opac3.ms.sapientia.ro/hu_HU/ )[.](http://193.16.218.70/monguz/index.jsp )

**Általános tanácsok a kereséshez**

* A számítógépes katalógus a könyvtár állományáról tájékoztat, valamint kölcsönzési információkat nyújt: bibliográfiai adatokat közöl a példányokról, a lelőhelyről, valamint a könyvek státusáról.
* A könyvtári anyagban való keresés alapvetően kétféleképpen történhet: böngészéssel vagy pontos kereséssel.

**Keresés**

* A kereséseket pontos ékezetekkel kell megadni.
* A rendszer a kis- és nagybetű között nem tesz különbséget, bármelyik használható.
* Névelőket nem kell beírni, ezeket a szavakat a rendszer kereséskor figyelmen kívül hagyja (pl. A, AZ, THE, AN, DER).
* Kereséskor az adatok megadásánál törekedni kell az egyszerűségre: ritkán előforduló vezetéknevek esetében a keresztnév megadása nem szükséges. Gyakori vezetékneveknél a keresztnév beírása szűkíti a találatok számát.
* Ha egy szerzőnek sok műve található az adatbázisban, a szerző nevének és a cím egy szavának megadása pontosabb eredményhez vezet.

**Böngészés**

* Ezt a keresési módot akkor használjuk, ha nem ismerjük pontosan a keresendő anyag tulajdonságait, csak közelítő információkkal rendelkezünk. Ekkor ugyanis nem pontos egyezést keres a program, hanem a keresési kifejezéshez legközelebb álló rekordtól kezdve listáz ki megadott számú anyagot.
* A számítógépes katalógus használatához eligazítást ad a **Súgó** menüpont is.
```