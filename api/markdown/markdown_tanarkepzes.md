```markdown
# Rólunk

A Sapientia EMTE Tanárképző Intézete (románul: Departamentul de Specialitate cu Profil Psihopedagogic – DSPP) azoknak a hallgatóknak a pszichopedagógiai képzését vállalja fel, akik az egyetemi szakjuknak megfelelő szakképzettség megszerzése mellett a tanári pálya gyakorlásához szükséges szaktudást és didaktikai kompetenciákat is el szeretnék sajátítani.

A pedagógusi pálya betöltésére, illetve a tanári hivatás gyakorlására feljogosító bizonyítvány – amelyet az alapképzéssel párhuzamosan, az I. szintű pszichopedagógiai modul elvégzésével szerezhetnek meg a hallgatók – lehetőséget kínál arra, hogy szaktanárként a közoktatás elemi és gimnáziumi szakaszaiban (voltaképpen a közoktatás kötelező ciklusában) dolgozzanak.

Ahhoz, hogy valaki a középiskola felső szakaszában (XI–XII. osztály) vagy a posztliceális oktatásban tanárként helyezkedjen el, a mesteri tanulmányokon kívül el kell végeznie a pszichopedagógiai képzés II. szintjét is.

A tanárképzés egységes tanterv alapján működik az ország teljes területén. Megszervezése a Sapientia EMTE-n is az 1/2011-es Oktatási Törvény és a **3850/02.05.2017**számú Miniszteri Rendelet előírásainak megfelelően történik, nappali tagozatos képzésként, minden egyetemi helyszínen. A pszichopedagógiai tanulmányok egyetemi tanulmányokkal párhuzamosan megszervezett I. szintjére az egyetem I. vagy II. éves (tehát valamelyik szakra már felvételt nyert) hallgatói iratkozhatnak be. A tanárképzési programra történő beiratkozás opcionális. Igény szerint az I. szintű tanárképzési program posztgraduális formában is megszervezhető olyan jelentkezők számára, akik már rendelkeznek alapképzési oklevéllel.

A tanárképzési program II. szintjére mesteri tanulmányaikat folytató hallgatók, illetve a posztgraduális képzésre mesteri oklevéllel rendelkező személyek jelentkezhetnek.

Működési szabályzat (https://sapientia.ro/content/Szabalyzatok/HU/Tan%C3%A1rk%C3%A9pz%C3%A9si_programok_m%C3%B3dszertana.pdf )
``````markdown
# Hasznos információk

**I. szintű pedagógiai modul**

Az I. szintű pedagógiai modul **ingyenes,** hogyha a hallgatók párhuzamosan végzik a tanárképzést az alapképzéssel.

A **Tanulmányi szerződés értelmében**, amennyiben a hallgató az alapképézés ideje alatt úgy dönt, hogy a pedagógiai modult abba szeretné hagyni, **kötelezően vissza kell fizetnie** a tandíjat az elvégzett évekre (évi **300 lej**).

**Kötelező tantárgyak:**

1. Neveléspszichológia (4 óra, 5 kredit);
2. Pedagógia I.: A pedagógia alapjai + Tantervelmélet (4 óra, 5 kredit);
3. Pedagógia II.: Oktatáselmélet + Értékeléselmélet (4 óra, 5 kredit)
4. Szakmódszertan (4 óra, 5 kredit); (dupla szakosok esetében 2x5 kredit)
5. Számítógéppel támogatott oktatás (2 óra, 2 kredit)
6. Osztályvezetés (2 óra, 3 kredit);
7. Pedagógiai gyakorlat I, II (5 kredit).

Az első szint egy **5** kreditpontot érő záróvizsgával végződik.

Az I. szintű (alapozó) pszichopedagógiai szakképesítés megszerzésére irányuló tanárképző program:  egyszakos képzés esetében 30+5 kredit, kétszakos képzés esetében 35+5 kredit

**II. szintű pedagógiai modul**

A II. szintű pedagógiai modul előfeltétele:

1. az I. szintű pszichopedagógiai szakképesítés megszerzése;
2. párhuzamos mesterképzés (az alapszakkal azonos szakterületen)

A II. szintű pedagógiai képzés indulásának feltétele **minimum 10 hallgató**.

A II. szintű pszichopedagógiai szakképesítés önköltséges, ára **1000 lej/év,** azaz **félévente 500 lej.**

**Kötelező tantárgyak:**

1. A serdülők és fiatalok és felnőttek pszicho-pedagógiája (3 óra, 5 kredit);
2. Projekt menedzsment a közoktatásban (3 óra, 5 kredit);
3. A műveltségterület és fejlesztés a szaktárgy oktatásának módszertanában (líceumi, posztliceális, egyetemi képzésben) (3 óra, 5 kredit);
4. Tanítási gyakorlat (5 kredit).

**Választható tantárgyak:**

1. Kutatásmódszertan; Pályaorientáció és tanácsadás; Pedagógiai kommunikáció; Integrált nevelés stb.
2. Interkulturális nevelés, Oktatásszociológia; Oktatásmenedzsment; Kortárs pedagógiai elméletek stb.

 A két tantárgycsomagban található négy-négy tantárgy közül a hallgatók egy-egy tantárgyat (3–3 órakeretben, 5–5 kredit) választhatnak.

A második szint egy **5** kreditpontot érő záróvizsgával végződik.

**Posztgraduális képzés – egyetem utáni pszichopedagógiai szakképesítés**

Egyetemünk lehetőséget biztosít az utólagos tanárképzésre is.

**I. szintű posztgraduális képzés** alapfeltétele, hogy a hallgató rendelkezik alapképzési egyetemi diplomával. Továbbá csak az jelentkezhet I. szintű posztgraduális tanárképzésre, akinek az alapképzés szakterülete megegyezik a Sapientia EMTE valamely alapszakjának képzésével. A képzés elindításának alapfeltétele a **minimum 15 hallgató**.

A képzés időtartama **1** év, ára **2000 lej, azaz 1000 lej/félév.**

**II. szintű posztgraduális képzés** alapfeltétele, hogy a hallgató rendelkezik alap- és mesterképzéssel, illetve I. szintű pszichopedagógiai szakképesítéssel.

A képzés elindításának feltétele a **minimum 10 hallgató.**

A képzés időtartama **2** év, ára **2000 lej**, azaz **félévente 500 lej**.

A tanárképzésben kiemelt fontosságú a pedagógiai gyakorlat. Alapvető célja a hallgatók megfelelő előkészítése az oktatói-nevelői feladatokra, ez egyben a tanárképzés záró szakasza.

A pedagógiai gyakorlat három részből áll: iskolalátogatás, tanórák meghallgatása (hospitálás), önállóan megtartott órák.

---

**Fizetési határidők:**

* I. félévben**november 30.**
* II. félévben**március 31.**

A tandíjak az alábbi számlára utalhatók:

**RO04 BTRL RONC RT00 3922 1826**

A további adminisztratív díjak listája itt elérhető:

adminisztratív díjak (https://sapientia.ro/hu/oktatas/hallgatoknak/adminisztrativ-dijak)

A fizetéskor, kérjük, tüntessék fel nevüket, az évfolyamot és a képzés típusát.

Köszönjük, hogy figyelnek a határidők betartására!

Befizetés után a banki bizonylatot a következő e-mail-címre küldjék: **[onikaorsolya@uni.sapientia.ro](https://sapientia.ro/el_remover_onikaorsolya<i class='fa fa-at'></i>uni.sapientia.ro ).**

**További kérdésekre ugyanezen az e-mail-címen kérhetnek eligazítást.**
``````markdown
Felvételi

### A képzés I. szintjére való felvételi

**Felvételi interjú**

*Az interjú célja:*

* A felvételiző tanári pálya iránti elhivatottságának, alkalmasságának, valamint a szóbeli kommunikációs készség szintjének felmérése;
* A felvételiző pedagógusi pályával kapcsolatos indítékainak, képességeinek, tudásának feltérképezése;
* A felvételiző pedagógusi pályára vonatkozó elképzeléseinek, véleményének, meglátásainak megismerése.

A szóbeli próbán elért teljesítményt a felvételi bizottság „elfogadott” vagy „elutasított” minősítéssel értékeli.

### A képzés II. szintjére való felvételi

**Motivációs levél**

A pszichopedagógiai képzés II. szintjére való jelentkezés esetében a felvételi során a már meglevő pedagógiai kompetenciák, illetve a potenciális fejlesztési területek felmérése egy motivációs levél alapján történik.

*A motivációs levélnek a következőket kell tartalmaznia:*

* a nevelés és oktatás jelenségeire, illetve a pedagógusi pálya valóságára vonatkozó személyes tapasztalatok kifejtése;
* a képzésre való beiratkozás alapvető indítékainak kifejtése;
* a felvételiző pedagógusi hivatásról kialakult személyes vélekedéseinek és elgondolásainak felvázolása;
* annak bemutatása, hogy a felvételiző a képzés befejezése után milyen szakmai projekteket tervez, milyen elképzelései vagy aspirációi vannak a saját tanári karrierjével kapcsolatosan.

A motivációs levél elemzését a kinevezett felvételi vizsgabizottság végzi, előzetesen megállapított kritériumok függvényében, és azt az „elfogadott” vagy „elutasított” minősítéssel értékeli.

### Az interjú és a motivációs levél értékelésének fő szempontjai

**A felvételi interjú értékelésének szempontjai:**

* A felvételiző érzelmileg mennyire hangolódik rá mind az interjú sajátos helyzetére, mind pedig a kommunikációs partnerekre;
* A felvételiző mennyire könnyen képes kommunikációs kapcsolatba kerülni az interjút vezető személlyel;
* A felvételiző kompetens válaszokat ad-e az interjú során feltett kérdésekre;
* A felvételiző helyesen érvel-e, és mennyire könnyedén használja az érveket és ellenérveket;
* Mennyire választékos a felvételiző kommunikációs stílusa, használ-e színvonalas kifejezéseket, igényes szóösszetételeket;
* A felvételiző által alkalmazott beszédtechnika helyessége.

**A motivációs levél értékelésének szempontjai:**

*Tartalmi szempontok:*

* Megjelennek-e a kitűzött cél vonatkozásában releváns és alapvető tartalmi elemek;
* Releváns információkat tartalmaz-e az előírt témák és kérdések vonatkozásában;
* A kifejtett vélekedések bizonyítására elégséges és fontos példákat mutat-e be;
* A bemutatott tartalom mennyire igényesen van összeválogatva és rendszerezve;
* A motivációs levél gondolatainak sora könnyen nyomon követhető-e.

*Formai szempontok:*

* A motivációs levél szövege megfelel-e az írott formában történő közlés általános követelményeinek (bekezdések, tagolás, rendezettség stb.);
* A motivációs levélben pontosan körülhatárolódik-e a fogalmazás három lényeges része (bevezetés, tárgyalás és befejezés).

*Stilisztikai szempontok:*

* Mennyire adekvát a motivációs levél stílusa: a szöveg stílusának igényessége, tömörsége, választékossága;
* Mennyire van összhangban a stílus az irodalmi nyelv stiláris normáival.

*A nyelvhasználat helyességére, a helyesírás minőségére vonatkozó szempontok:*

* A nyelvhasználat jellege összhangban van-e a nyelv alapvető normáival;
* A helyesírás szabályai be vannak-e tartva.

Tanárképzés (https://sapientia.ro/hu/oktatas/tanarkepzes)
Rólunk (https://sapientia.ro/hu/oktatas/tanarkepzes/rolunk)
Hasznos információk (https://sapientia.ro/hu/oktatas/tanarkepzes/hasznos-informaciok)
Felvételi (https://sapientia.ro/hu/oktatas/tanarkepzes/felveteli)
A pedagógiai gyakorlat megszervezése (https://sapientia.ro/hu/oktatas/tanarkepzes/a-pedagogiai-gyakorlat-megszervezese)
A záróvizsga metodológiája (https://sapientia.ro/hu/oktatas/tanarkepzes/a-zarovizsga-metodologiaja)
Tantervek (https://sapientia.ro/content/Dokumentumok/Tanarkepzo-Intezet/Planuri_invatamant_22_23_antet.pdf)
Tudományos kutatási tevékenységek (https://sapientia.ro/hu/oktatas/tanarkepzes/tudomanyos-kutatasi-tevekenysegek)
Törvényi keretek (https://sapientia.ro/hu/oktatas/tanarkepzes/torvenyi-keretek)
Vezetőség és munkatársak (https://sapientia.ro/hu/oktatas/tanarkepzes/a-tanarkepzo-intezet-vezetosege-es-munkatarsai)
Mentortanároknak és irányítótanároknak (https://sapientia.ro/hu/oktatas/tanarkepzes/mentortanaroknak-es-iranyitotanaroknak)
PedPsi Kutatóközpont (https://sapientia.ro/hu/kutatas/kutatokozpontok/tanarkepzo-intezet)
Álláshirdetések (https://sapientia.ro/hu/oktatas/tanarkepzes/allashirdetesek)
``````markdown
# A pedagógiai gyakorlat megszervezése

**I. és II. szintű képzés**

A tanárok pszichopedagógiai képzését felvállaló programok kiemelkedően fontos szerepet tulajdonítanak a pedagógiai gyakorlatnak, illetőleg a gyakorlat hatékony megszervezésének. E téren az alapvető célkitűzés a tanárjelöltek felkészítése az iskolai oktatás mindennapi szokványos és konkrét oktatási-nevelési feladatainak sikeres teljesítésére. A pedagógiai gyakorlat voltaképpen a pedagógusok képzésének végső fázisát képezi, amely kiteljesíti szakmai kompetenciájukat, egész pedagógusi arculatukat.

### A pedagógiai gyakorlat megszervezése

*A Tanárképző Intézetben a szakmai gyakorlat olyan oktatási intézményekben kerül megszervezésre, amelyek teljesítik az alábbi követelményeket:*

* az oktatás nyelve azonos a pszichopedagógiai képzési programok tanítási nyelvével;
* az oktatási intézmény típusa megegyezik a pszichopedagógiai képzés szintjével: általános iskola az I. szintű képzés számára és középiskola a II. szintű képzés számára;
* a II. szintű képzés esetében az iskolai intézményben biztosítottak azok a tantárgyak, amelyek tanítására szakosodnak a képzésben részt vevő hallgatók (elméleti líceumok és szakközépiskolák).

*A pedagógiai gyakorlat lebonyolításának érdekében az egyetem a kövekező partnerekkel köt szerződést:*

* azokkal a megyei tanfelügyelőségekkel, amelyek égisze alatt működnek a pedagógiai gyakorlatnak helyet adó iskolai intézmények;
* azokkal az iskolákkal, amelyekben megfelelő személyi és tárgyi lehetőségek adottak a pedagógiai gyakorlat sikeres megszervezésére;
* olyan iskolai pedagógusokkal, akik nyitottak a hallgatók fogadására, illetve a pedagógiai gyakorlat konkrét megvalósítására, és képesek ellátni az úgynevezett mentortanári szerepkört.

*A pedagógiai gyakorlat három alapvető részből tevődik össze:*

1. az iskolai intézmények meglátogatása és megismerése,
2. a hallgatóknak a mentortanárok tanítási óráin való részvétele, vagyis a hospitálás,
3. egyéni és önálló próbatanítások megtartása.

*A pedagógiai gyakorlatnak helyet adó iskolai intézmények meglátogatásának alapvető célkitűzései:*

* az intézmény infrastrukturális sajátosságainak megismerése, az iskola jellegzetes belső életével való ismerkedés;
* az iskola belső szerkezeti felépítésének és működési sajátosságainak elmélyültebb megismerése;
* az iskolai oktatási folyamat fő normáinak, követelményeinek, valamint alapvető jellegzetességeinek megismerése;
* a tanári pálya alapvető szakmai feladatainak tanulmányozása;
* az általános és középiskolai iskolai tanár szakmai kötelezettségeinek, illetve feladatköreinek és fő szerepviselkedéseinek tisztázása.

*A tanítási órákon való részvétel céljai és feladatai:*

* adott tantárgyat tanító pedagógus szakmai tevékenységének megfigyelése és analitikus elemzése;
* a tanórák változatos megszervezési formáinak megismerése;
* a tanítási órák didaktikai történéseinek és lezajlásának nyomon követése;
* a különböző didaktikai eljárások, módszerek, technikák és oktatási eszközök alkalmazási módjának megfigyelése.

### A tanítási órákon történő megfigyelések szempontjai:

* hely, dátum, tantárgy, időpont, mentortanár;
* a tanítási óra típusa, változata és célkitűzései;
* a tanuló gyermekek viselkedése, a tanulással összefüggő megnyilvánulások jellegzetességei (szokások, képességek, aktivitási szint, fegyelem, figyelem, motiváció stb.);
* a tanári szerepviselkedések (kommunikáció, magyarázat, példanyújtás, szemléltetés stb.) és a tanulókkal szembeni attitűdök, illetve a tanulókkal kialakított kapcsolatok sajátosságai;
* a tanítási óra lezajlásának momentumai és fázisai, illetve történései és didaktikai eseményei (számonkérés, házi feladat, bemutatás, megszilárdítás, alkalmazott szervezeti formák, didaktikai módszerek, motivációt erősítő eljárások, felmérő és értékelő technikák stb. megkülönböztetése);
* a tanár-diák kapcsolat;
* a tanítási órákon való részvétel önértékelése (következtetések és tanulságok levonása, ami az oktatási folyamat legfontosabb didaktikai történéseit és jelenségeit illeti).

A pedagógiai gyakorlat keretében a hallgatók hospitálási kötelezettsége 10 tanítási órán való részvétel.

### A próbatanítások keretében nyomon követett fő célkitűzések:

* a hallgatók konkrét bevonása az iskolai tanítási-tanulási folyamatokba;
* a hallgatók felkészítése az iskolai pedagógiai folyamatok sikeres megtervezésére és megszervezésére;
* az oktatási folyamat tervezésére és megszervezésére vonatkozó konkrét tapasztalatok megszerzése;
* a tanítás gyakorlati fogásainak, az úgynevezett pedagógiai kompetenciáknak a fejlesztése.

*A pedagógiai gyakorlatban részt vevő hallgatók fő feladatai:*

* a hallgató tanulmányozza a mentortanár által az oktatási folyamat vonatkozásában elkészített munkaterveit és hivatalos dokumentumait;
* a hallgató tájékozódik az osztályban alkalmazott tankönyvek, munkaeszközök és egyéb anyagokat tekintetében;
* a hallgató idejében elkészíti az igényelt lecketervet, az órára való felkészülését igazoló munkaprojektet, azt megbeszéli a mentortanárral és a gyakorlatvezető módszertanos tanárral;
* a hallgató csak abban az esetben kap engedélyt a tanítási óra konkrét megtartására, ha a mentortanár láttamozta, illetve elfogadta a tanítási óra idejében benyújtott tervezetét.

### A próbatanítás

* a hallgató önállóan megtartja a tanítási órát, amit részletesen előkészített, és amelynek összes történései iránt felelősséget vállal.

### A próbatanítások értékelésének szempontjai:

* a célok és feladatok megvalósítása, a felmerült problémák megoldása, a követelmények teljesítése;
* a célok és a tartalmak közötti megfelelő arányosság;
* a tanítási-tanulási tevékenységek megtervezésének és tényleges megszervezésének szintje (a megtervezett és a ténylegesen megszervezett tevékenységek aránya);
* a tanulás megszervezésének módozatai (munkaformák, eljárások, módszerek és technikák, eszközök, anyagok stb.);
* az alkalmazott szemléltető eszközök és anyagok minősége;
* a tanítási óra érzelmi légköre.

A pedagógiai gyakorlat keretében a hallgatóknak 3-5 próbatanítást kell megtartaniuk.

### A vizsgatanítás

*A vizsgatanítás célkitűzései:*

* a végzős hallgató didaktikai kompetenciáinak és felkészültségének felmérése;
* a végzős hallgató bizonyítsa be, hogy képes összhangba hozni a megszerzett tudását a kerettantervi követelményekkel;
* a tanítási-tanulási folyamat megszervezésével és irányításával kapcsolatos képességek és készségek felmérése;
* a különböző oktatási módszerek, eljárások és eszközök hatékony felhasználásának, a felmérési és értékelési technikák megfelelő alkalmazásának felmérése.

A vizsgatanítás megtartása a záróvizsgán való részvétel előfeltétele.
``````markdown
A záróvizsga metodológiája

### 1. A záróvizsgára jelentkezés alapfeltétele:

A tanterv által előírt tantárgyak teljesítése, a kötelező kreditszámok megszerzése (I*.* szint*-* 30/35 kredit, II. szint – 30 kredit).

### 2. A záróvizsga menete:

1. a portfólió leadása;
2. a benyújtott portfólió nyilvános védése.

### 2.1. A portfólió tartalma és kidolgozásának követelményei:

A portfólió összeállításának célja, hogy integrálja a különböző tantárgyak keretében szerzett ismereteket és a pedagógiai gyakorlat során szerzett tapasztalatokat.

A portfóliónak a következő dokumentumokat kell tartalmaznia:

**I. szint**

1. Óralátogatási lapok

2. Az iskolai tanár órarendje

3. Összefoglaló az óralátogatás tapasztalatairól

4. Lecketervek

5. Jegyzőkönyv a próbatanításról

6. Jegyzőkönyv a vizsgatanításról

7. Egy tanuló pszichopedagógiai jellemzése

8. Záródolgozat:

- választott témában;

- vezető tanárral egyeztetve;

- terjedelem: kb. 10-15 oldal, 20000-30000 karakter.

**II. szint**

1. Óralátogatási lapok

2. Lecketervek

3. Jegyzőkönyv a vizsgatanításról

4. Egy tanuló pszichopedagógiai jellemzése

5. Záródolgozat:

- választott témában;

- vezető tanárral egyeztetve;

- terjedelem: kb. 15-20 oldal, 30-40000 karakter.

A portfóliónak az alábbi követelményeknek kell megfelelnie:

* tartalmaznia kell azokat a dokumentumokat, amelyek tükrözik a jelölt pszichopedagógiai szakterületen szerzett tapasztalatkészletét, tudását, illetve tudásának fejlődését;
* az óralátogatási beszámolóknak tükrözniük kell, hogy a jelölt képes a megszerzett tapasztalatainak pedagógiai szempontok szerint történő rendszerezésére;
* a benyújtott lecketerveknek tükrözniük kell a jelölt jártasságát a műveltséganyag feldolgozásában és közvetítésében, módszertani felkészültségét a tanulásirányítás, az osztályszervezés és az időkeretekkel való gazdálkodás területén;
* a tanuló pszichopedagógiai jellemzésének tartalmaznia kell a szakmai szempontok szerinti kifejtést, a tartalmi összefoglalást és az egyéni vélemény megfogalmazását;
* a záródolgozat elkészítésének tartalmi és formai követelményei: a téma körülhatárolása, a probléma pontos megfogalmazása, a téma feldolgozásához illő módszerek és eszközök kiválasztása; a dolgozat megfelelő tagolása (bevezetés, a kutatás bemutatása, az érvelés kifejtése, összegzés, következtetések és javaslatok megfogalmazása); a vizsgált probléma szakirodalmának feltüntetése.

**A portfolió értékelésének kritériumai:**

* a szükséges dokumentumok hiánytalan megléte;
* az egyes dokumentumok minősége a követelményekhez képest;

**A záródolgozat értékelésének szempontjai**:

* a téma körülhatárolása és tudományos kontextusba helyezése;
* a kutatási probléma megfogalmazása;
* az adatok begyűjtését és feldolgozását segítő adekvát módszerek, eljárások, technikák és eszközök megválasztása, illetőleg helyes alkalmazása;
* a dolgozat szerkesztésében miként érvényesül a témaválasztás és a cím kapcsolata, valamint a megfelelő részekre való tagolás, milyen az áttekinthetősége és arányossága;
* a tudományos stílus követelményeinek megfelelő nyelvhasználat; a nyelvi megfogalmazás szabatos, árnyalt és világos jellege;
* korszerű szakirodalom felhasználása;
* a terminológia szakszerű használata és értelmezése;
* helyes idézés és hivatkozás.

### 2.2. A portfólió nyilvános védése:

1. a portfólió bemutatása;
2. kérdések az értékelők és a bizottság részéről.

Időkeret: a bemutatásra 10 perc áll a hallgatók rendelkezésére, a feltett kérdések megválaszolására 5 perc.

**A védés értékelésének kritériumai:**

* a bemutatás módja (mennyire koherens és konzisztens);
* illeszkedés az időkeretbe;
* helyes beszédtechnika alkalmazása;
* a hallgatósággal való kapcsolat megteremtése és fenntartása;
* a feltett kérdésekre való kompetens válaszolás.

### 3. A záróvizsga eredményének megállapítása:

1. a hallgatók jegyet kapnak. A jegy összetétele: 75% a portfólió értékelése, 25% a szóbeli védés értékelése;
2. a sikeresen letett záróvizsga értéke 5 kredit.

Szerkesztési útmutató - I. szint (https://sapientia.ro/content/Dokumentumok/Tanarkepzo-Intezet/szerkesztesi%20utmutato%20-%20I%20szint_23.docx)  
Szerkesztési útmutató - II. szint (https://sapientia.ro/content/Dokumentumok/Tanarkepzo-Intezet/szerkesztesi%20utmutato%20-%20II%20szint_23.docx)
``````markdown
# Tudományos kutatási tevékenységek

### I. A tudományos kutatás általános elvei

A Tanárképző Intézet tudományos kutatási terve szervesen illeszkedik a Sapientia EMTE kutatási stratégiájának irányelveihez, és összhangban van az intézet általános küldetésének céljaival.

### II. Kutatási témák

**a)****Didaktikai és szakdiszciplináris kutatások**

1. Az idegennyelv-oktatás szakmódszertani problémái
2. Az informatika oktatás lehetőségei a problémamegoldás fejlesztésében
3. A román nyelv oktatása magyar tannyelvű iskolákban
4. Szakmódszertani kihívások a mérnöktanár-képzésben

**b)****Kompetencia mérések**

1. Az írásbeli kifejezőképesség és olvasási-szövegértési képesség színvonalának vizsgálata középiskolások körében
2. Az írásbeli kifejezőképesség és olvasási-szövegértési képesség színvonalának vizsgálata tanárképzős egyetemi hallgatók körében

**c)****Interdiszciplináris kutatások**

1. A szövegértési képesség és algoritmikus gondolkodás közötti összefüggések vizsgálata tanárképzős egyetemi hallgatók körében
2. A problémamegoldó képesség vizsgálata különböző műveltségi területeken (szövegértés, szövegalkotás, matematikai/ számítógépes gondolkodás)
3. Az IKT-eszközök alkalmazása az oktatásban: adottságok és lehetőségek
4. Kétnyelvűség kérdésköre az oktatásban
5. A diákok egyéniségét, gondolkodásmódját, értékrendszerét vizsgáló kutatások
6. Értékorientáció és pályaválasztás; a pályaszocializáció alakulásának nyomon követése egyetemi hallgatók körében
7. Tanulói teljesítmények és társadalmi, kulturális háttér közötti összefüggések vizsgálata
8. A kognitív pszichológia eredményeinek pedagógiai alkalmazása (A tanulás affektív tényezőinek és a tanulási támogatottság összefüggéseinek vizsgálata)
9. Iskolai kommunikáció, az új média iskolai hatásainak vizsgálata
10. Az egészségnevelés pedagógiai lehetőségei az egyetem előtti oktatásban
11. A környezeti nevelés pedagógiai lehetőségei az egyetem előtti oktatásban
12. Az interkulturális nevelés pedagógiai lehetőségei az egyetem előtti oktatásban
``````markdown
# Törvényi keretek

* Ordin al ministrului educației nr. 5566/2021 (https://sapientia.ro/content/2011-2021/TKI/Cadrul%20legislativ/OM%205566_2021_DSPP_institutii%20acreditate_monitor.pdf)
* Ordinul 5191/2019 din 18 septembrie 2019 (https://sapientia.ro/content/2011-2021/TKI/OM_5191_2019.pdf)
* ORDIN Nr. 4129/2018 din 16 iulie 2018 (https://sapientia.ro/content/2011-2021/TKI/Cadrul%20legislativ/b.%20ORDIN%20129-2018.pdf)
* ORDIN Nr. 3850/2017 din 2 mai 2017 (https://sapientia.ro/content/2011-2021/TKI/Cadrul%20legislativ/a.%20ORDIN%203850-2017.pdf)
* A tanárképzési programok megszervezésének módszertana (https://sapientia.ro/content/Szabalyzatok/HU/Tanarkepzesi_programok_modszertana.pdf)
``````markdown
# Vezetőség és munkatársak

### Igazgató

* dr. Tódor Erika-Mária egyetemi tanár, CV (https://sapientia.ro/content/Dokumentumok/Tanarkepzo-Intezet/CV/2024/T%C3%B3dor%20Erika-M%C3%A1ria.pdf)

### Helyi felelősök

* dr. Tódor Erika-Mária egyetemi tanár, CV (https://sapientia.ro/content/Dokumentumok/Tanarkepzo-Intezet/CV/2024/T%C3%B3dor%20Erika-M%C3%A1ria.pdf) – Csíkszereda
* dr. Poszet Szilárd egyetemi adjunktus, CV (https://sapientia.ro/content/Dokumentumok/Tanarkepzo-Intezet/CV/2024/Poszet%20Szilard-1.pdf) – Kolozsvár
* dr. Harangus Katalin egyetemi docens, CV (https://sapientia.ro/content/Dokumentumok/Tanarkepzo-Intezet/CV/2024/Harangus%20Katalin-1.pdf) – Marosvásárhely
* Barabás Andrea óraadó oktató, CV (https://sapientia.ro/content/Dokumentumok/Tanarkepzo-Intezet/CV/2024/Barab%C3%A1s%20Andrea.pdf) – Sepsiszentgyörgy

### Főállású oktatók

* dr. Harangus Katalin egyetemi docens, CV (https://sapientia.ro/content/Dokumentumok/Tanarkepzo-Intezet/CV/2024/Harangus%20Katalin-1.pdf)
* dr. Horváth Zsófia egyetemi adjunktus, CV (https://sapientia.ro/content/Dokumentumok/Tanarkepzo-Intezet/CV/2024/Horv%C3%A1th%20Zs%C3%B3fia-1.pdf)
* dr. Szentes Erzsébet egyetemi adjunktus, CV (https://sapientia.ro/content/Dokumentumok/Tanarkepzo-Intezet/CV/2024/Szentes%20Erzs%C3%A9bet.pdf)
* dr. Tódor Imre egyetemi adjunktus, CV (https://sapientia.ro/content/Dokumentumok/Tanarkepzo-Intezet/CV/2024/To%CC%81dor%20Imre.pdf)

### Társult oktatók

* Barabás Andrea, CV (https://sapientia.ro/content/Dokumentumok/Tanarkepzo-Intezet/CV/2024/Barab%C3%A1s%20Andrea.pdf)
* Bartalis Izabella, CV (https://sapientia.ro/content/Dokumentumok/Tanarkepzo-Intezet/CV/2024/Bartalis%20Izabella.pdf)
* dr. Bálint Emese egyetemi adjunktus, CV (https://sapientia.ro/content/Dokumentumok/Tanarkepzo-Intezet/CV/2024/B%C3%A1lint%20Emese.pdf)
* Benedek Árpád, CV (https://sapientia.ro/content/Dokumentumok/Tanarkepzo-Intezet/CV/2024/Benedek%20Arpad%20.pdf)
* dr. Dégi Zsuzsanna egyetemi adjunktus, CV (https://sapientia.ro/content/Dokumentumok/Tanarkepzo-Intezet/CV/2024/D%C3%A9gi%20Zsuzsanna.pdf)
* dr. Fekete Deák Ildikó, CV (https://sapientia.ro/content/Dokumentumok/Tanarkepzo-Intezet/CV/2024/Fekete%20Deak%20Ildiko.pdf)
* dr. Fodor László egyetemi docens, CV (https://sapientia.ro/content/Dokumentumok/Tanarkepzo-Intezet/CV/2024/Fodor%20L%C3%A1szl%C3%B3%20.pdf)
* dr. Hégető Katalin, CV (https://sapientia.ro/content/Dokumentumok/Tanarkepzo-Intezet/CV/2024/Hegeto%20Katalin.pdf)
* dr. Kátai Zoltán egyetemi docens, CV (https://sapientia.ro/content/Dokumentumok/Tanarkepzo-Intezet/CV/2024/Katai%20Zoltan.pdf)
* dr. Kentelky Endre egyetemi docens, CV (https://sapientia.ro/content/Dokumentumok/Tanarkepzo-Intezet/CV/2024/Kentelky%20Endre.pdf)
* dr. Kommer Erika egyetemi adjunktus, CV (https://sapientia.ro/content/Dokumentumok/Tanarkepzo-Intezet/CV/2024/Kommer%20Erika-1.pdf)
* dr. Kovács Gabriella egyetemi adjunktus, CV (https://sapientia.ro/content/Dokumentumok/Tanarkepzo-Intezet/CV/2024/Kovacs%20Gabriella-1.pdf)
* dr. Mara Gyöngyvér egyetemi tanár, CV (https://sapientia.ro/content/Dokumentumok/Tanarkepzo-Intezet/CV/2024/Mara%20Gy%C3%B6ngyv%C3%A9r.pdf)
* dr. Pál Enikő egyetemi adjunktus, CV (https://sapientia.ro/content/Dokumentumok/Tanarkepzo-Intezet/CV/2024/P%C3%A1l%20Enik%C5%91.pdf)
* dr. Székely Melinda egyetemi adjunktus, CV (https://sapientia.ro/content/Dokumentumok/Tanarkepzo-Intezet/CV/2024/Szekely%20Melinda-1.pdf)
* dr. Tankó Enikő egyetemi adjunktus, CV (https://sapientia.ro/content/Dokumentumok/Tanarkepzo-Intezet/CV/2024/Tank%C3%B3%20Enik%C5%91.pdf)
* dr. Tomonicska Ingrid egyetemi adjunktus, CV (https://sapientia.ro/content/Dokumentumok/Tanarkepzo-Intezet/CV/2024/Tomonicska%20Ingrid.pdf)
* dr. Toró Tibor egyetemi docens, CV (https://sapientia.ro/content/Dokumentumok/Tanarkepzo-Intezet/CV/2024/Tor%C3%B3%20Tibor.pdf)
* dr. Zoller Katalin egyetemi adjunktus, CV (https://sapientia.ro/content/Dokumentumok/Tanarkepzo-Intezet/CV/2024/Zoller%20Katalin-1.pdf)

# Titkár
Onika Orsolya [onikaorsolya@uni.sapientia.ro]

**Fogadóóra:** hétfő–péntek, 8:00–16:00
``````markdown
Mentortanároknak és irányítótanároknak

Mentortanárok és irányítótanároknak

Mentortanárok feladatai (https://sapientia.ro/content/Dokumentumok/Tanarkepzo-Intezet/Mentortanarok_feladatai_2022.pdf)

Irányítótanárok feladatai (https://sapientia.ro/content/Dokumentumok/Tanarkepzo-Intezet/Iranyitotanarok_feladatai_2022.pdf)
```
**PedPsi Kutatóközpont**

A 2022-ben a Tanárképző Intézet berkeiben létrejövő és működő PedPsi Kutatóközpont a legfiatalabb az egyetem kutatóközpontjai közül, amelynek működését a Szenátus 2022/2596-os határozata szabályozza. A Kutatóközpont pedagógiai és pszichológiai, szakmódszertani és interdiszciplináris jellegű kutatásokat végez. A kutatások elsődleges célja az erdélyi és székelyföldi köz- és felsőoktatás pregnáns és kurrens kérdésköreit analizálni, mindezt Kárpát-medencei kontextusba ágyazottan taglalni. Az Európai Tanács oktatáspolitikai következtetései értelmében a pedagógiai diskurzusoknak – az innovatív oktatásnak, a tanári alapképzésnek vagy a tanárok szakmai továbbképzésének – megbízható pedagógiai kutatásokon kell alapulniuk. Ebből adódóan a Kutatóközpont másik deklarált célja a romániai magyar közoktatás szakértői és szakintézetei számára bizonyítékokon alapuló kutatási eredményeket közvetíteni, a jelzett aktorok és intézmények Kutatóközpontba való implikációja, mely által a kutatási problémák praxis dimenziójából történő megközelítésmódja kerül terítékre.

**A kutatóközpont vezetősége:**

Elnök: dr. Harangus Katalin egyetemi docens

Igazgató: dr. Tódor Imre egyetemi adjunktus

**A kutatóközpont tiszteletbeli tagjai**:

1. dr. habil. Bodó Barna egyetemi docens, Sapientia Erdélyi Magyar Tudományegyetem
2. dr. Csernoch Mária egyetemi docens, Debreceni Egyetem
3. dr. Fodor László egyetemi docens, Sapientia Erdélyi Magyar Tudományegyetem
4. dr. habil. Petteri Laihonen tudományos munkatárs, Finn Tudományos Akadémia; egyetemi oktató, Jyväskyläi Egyetem
5. prof. dr. Pletl Rita egyetemi tanár, Sapientia Erdélyi Magyar Tudományegyetem
6. prof. dr. Pusztai Gabriella D.Sc. egyetemi tanár, Debreceni Egyetem
7. dr. habil. Sántha Kálmán egyetemi docens, Kodolányi János Egyetem, Székesfehérvár

**A kutatóközpont konzultatív tanácsának tagjai**:

1. Barabás Andrea igazgató, Csutak Vilmos Pedagógusok Háza, Kovászna megye
2. Burus-Siklódi Botond elnök, Romániai Magyar Pedagógusok Szövetsége
3. Demeter Levente főtanfelügyelő, Hargita megye
4. Ferencz-Salamon Alpár igazgató, Apáczai Csere János Pedagógusok Háza, Hargita megye
5. Fodor Sándor-József igazgató, Pedagógusok Háza, Maros megye
6. Kiss Imre főtanfelügyelő, Kovászna Megye Tanfelügyelősége
7. dr. Tamási Zsolt-József helyi tanácsos, iskolaigazgató, II. Rákóczi Ferenc Római Katolikus Teológiai Líceum, Marosvásárhely

**A kutatóközpont alapító tagjai**:

* dr. Bálint Emese-Éva egyetemi adjunktus
* dr. Bodó Barna egyetemi docens
* dr. Dégi Zsuzsanna egyetemi adjunktus
* dr. Harangus Katalin egyetemi docens
* dr. Horváth Zsófia egyetemi adjunktus
* dr. Kátai Zoltán egyetemi docens
* dr. Kentelky Endre egyetemi docens
* dr. Kovács Gabriella egyetemi adjunktus
* dr. Pál Enikő egyetemi adjunktus
* dr. Szentes Erzsébet egyetemi adjunktus
* dr. Tomonicska Ingrid egyetemi adjunktus
* dr. Tódor Erika-Mária egyetemi tanár
* dr. Tódor Imre egyetemi adjunktus

A kutatóközpont havi rendszerességgel szervezi meg a Tanárok Akadémiája (https://sapientia.ro/hu/hirek/tanarok-akademiaja-nevvel-inditunk-online-eloadas-sorozatot) online előadás-sorozatát, ahogyan az évi konferenciáját is. A kutatóközpont tagjai az elmúlt időperiódusban különböző egyéni és csoportos kutatási projektekben, kutatási szerződésben vettek részt kutatásvezetőként vagy tagként.

MŰKÖDÉSI STATÚTUM (RO) (https://sapientia.ro/content/Dokumentumok/Tanarkepzo-Intezet/Statutul_CC_22.pdf)